# Kişisel Web Sitesi Projem - Hazel Bektaş

## 📌 Proje Amacı

Bu proje, Sakarya Üniversitesi Bilgisayar Mühendisliği 1. sınıf dersi kapsamında HTML, CSS, JavaScript ve çeşitli web teknolojileri kullanılarak kişisel bir web sitesi geliştirme çalışmasıdır. Amaç, ders süresince öğrenilen bilgileri pratiğe dökerek hem teknik becerileri pekiştirmek hem de kişisel bir portfolyo sitesi oluşturmaktır.

## 👤 Hakkımda

Ben Hazel Bektaş. 16 Temmuz 2007 doğumluyum ve İzmir’de doğup büyüdüm. İlk ve ortaokulu 75. Yıl İlk ve Ortaokulu'nda, liseyi ise Şehit Halil Kantarcı Proje İmam Hatip Lisesi’nde tamamladım. Şu an Sakarya Üniversitesi Bilgisayar Mühendisliği 1. sınıf öğrencisiyim. Hobilerim arasında müzik (özellikle bağlama çalmak), doğada vakit geçirmek, maket yapmak ve sözsüz müzikler dinlemek yer alıyor. En çok keyif aldığım şey ise sevdiğim insanlarla birlikte vakit geçirmek.

## 📄 Site İçeriği

### 1. Hakkımda Sayfası

* Projeye giriş niteliğinde bir sayfa.
* Kişisel bilgilerim, hobilerim, ilgi alanlarım ve onlarla ilgili fotoğraflar yer alıyor.
* Sayfa görsel ve içerik olarak beni kısaca tanıtan bir atmosfer sunuyor.

### 2. Özgeçmiş Sayfası

* Eğitim bilgilerim semantic HTML etiketleri ile sunuluyor.
* CV yapısında hazırlanmış.

### 3. Şehrim Sayfası

* İzmir hakkında temel bilgiler (nüfus, gezilecek yerler vs.).
* Sayfa üst kısmında slider yer alıyor.
* Slider'daki resimlere tıklanınca ilgili içeriğe yönlendirme yapılıyor.

### 4. Mirasımız / Takımımız Sayfası

* İzmir'e ait kültürel miraslardan biri veya spor takımı hakkında detaylı tanıtım yer almakta.

### 5. İlgi Alanlarım Sayfası

* İlgi alanlarıma yönelik bir API kullanılarak veri çekilmekte (film, müzik, kitap vb.).
* JSON formatında gelen veriler sayfada dinamik olarak gösterilmekte.

### 6. Login Sayfası

* Kullanıcı adı (örn. [b2412100001@sakarya.edu.tr](mailto:b2412100001@sakarya.edu.tr)) ve şifre alanı içerir.
* PHP ile kontrol işlemi yapılır.
* Doğrulama başarılıysa "Hoş geldiniz" mesajı, başarısızsa geri yönlendirme yapılır.
* Giriş kontrolleri ve boş alan denetimi yapılır.

### 7. İletişim Sayfası

* Form elemanları içerir: ad, soyad, e-posta, telefon, mesaj vs.
* JavaScript ve bir JS framework (örneğin Vue.js) ile kontroller yapılır.
* Temizle ve Gönder butonları yer alır.
* Gönderilen bilgiler başka bir sayfada listelenir.

## 🎨 Tasarım Özellikleri

* **Responsive tasarım**: Bootstrap ile uyumlu, farklı ekran boyutlarına duyarlı yapı.
* **Hazır tema kullanılmadı**: Tasarım özgün olarak hazırlandı.
* **Stil dosyaları ayrı tutuldu**: CSS stilleri dış bir dosyada barındırılmakta.

